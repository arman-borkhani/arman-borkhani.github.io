---
layout: post
author: آرمان بورخانی
title: سلام دنیا !
---

![سلام دنیا](/assets/images/hello-world.png){:.full-width}
از روزی که شروع کردم به یادگیری برنامه نویسی تحت وب به  مسئله ها و مشکلات ریز و درشت  زیادی بر خوردم . جواب و راه حل برخی از مسائل را از وب فارسی بدست آوردم اما همیشه جواب یه مسئله در وب فارسی پیدا نمیشه در چنین مواقعی من با انگلیسی دست و پا شکسته و با کمک گوگل در وبسایت های انگلیسی دنبال راه حل می گشتم ؛ معمولا با کلنجار رفتن روی راه حل و آزمون و خطا ، مسئله یا مشکل مورد نظر را حل می کردم ؛ پیدا کردن راه حل از وب سایت های انگلیسی برای من که مبتدی بودم (البته هنوز هم هستم) کار سخت و زمانبری بود به همین دلیل همیشه می خواستم اطلاعاتی که بدست آورده بودم را در اختیار کسانی که مثل خودم هستند بذارم.

یه روز که درحال گشت و گذار در وب بودم [ایــــــــــن](http://www.parhamb.com/notebook/) وبلاگ را پیدا کردم ؛ خوندن برخی از نوشته های وبلاگ مورد نظر باعث شد بطور جدی به فکر راه اندازی یک وبلاگ بیفتم . در فواید وبلاگ نویسی مطالب زیادی به زبان فارسی نوشته شده و من قصد ندارم اونها را در اینجا توضیح بدم ؛ کافیه یک جستجوی ساده انجام بدید. یکی دیگه از مطالبی که به من برای راه اندازی این وبلاگ انگیزه داد مطلب [مهمترین انگیزه ام برای وبلاگ نویسی](http://cylog.ir/%d9%85%d9%87%d9%85%d8%aa%d8%b1%db%8c%d9%86-%d8%a7%d9%86%da%af%db%8c%d8%b2%d9%87%e2%80%8c%d8%a7%d9%85-%d8%a8%d8%b1%d8%a7%db%8c-%d9%88%d8%a8%d9%84%d8%a7%da%af-%d9%86%d9%88%db%8c%d8%b3%db%8c/) بود.

![start](/assets/images/startup-business.jpg){:.full-width}

این وبلاگ با استفاده از سیستم مدیریت محتوا وردپرس ساخته شده. می خواستم با یک قالب خیلی خاص وبلاگ را راه اندازی کنم اما برای اجرای یکسری از قالب ها تعداد مطالب باید بیشتر می شد و مهمتر اینکه انگیزه زیادی نداشتم .اینطوری بود که قالب فعلی را با بی حالی آماده کردم، این نسخه اولیه قالب است و باید روی جزئیات کار بشه، سعی می کنم زودتر تغییرات دلخواهم را اعمال کنم. لوگو وبلاگ هم ایده خودم بوده و با نرم افزار ادوبی ایلاستریتور ساخته شده.


 درحال حاضر در نظر دارم عمده مطالبی که می نویسم در حوزه طراحی و توسعه وب باشه؛ می خواهم در مورد مشکلات و مسائلی که بالاتر توضیح دادم بنویسم،  وبسایت های مفیدی که میشناسم و قالب های خلاقانه ای که می بینم را معرفی کنم و تجربیات اندکم را به اشتراک بذارم . به این امید که مفید واقع شوند.

 قبل از اینکه وارد دانشگاه بشم گاهی چیزهایی می نوشتم. نوشته هام در مورد اتفاقات روزمره ، آرزوها و دغدغه های یک بچه مدرسه ای بود. تا اونجایی که یادم می یاد کار خیلی سختی نبود ؛ شاید مهم ترین دلیلش این بود که می دونستم این نوشته ها خصوصی هستند و قرار نیست کسی اون ها را بخونه. باید اقرار کنم نوشتن این مطلب کار نسبتا سخت و وقت گیری بود؛ انتخاب موضوعاتی که  که قصد داری با خواننده در میون بذاری و برقراری ارتباط بین اونها و تصمیم گیری در مورد حذف و اضافه برخی از جملات یک چالش واقعی بود. حالا که تموم شده حس خوبی دارم ، اصلا فکر نمی کردم بتونم همین قدر هم بنویسم. در آخر بابت اشتباهات دستوری و املایی که احتمالا در متن وجود داره و من ازش بی خبرم عذرخواهی می کنم.