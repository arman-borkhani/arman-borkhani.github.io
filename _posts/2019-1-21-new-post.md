---
layout: post
author: آرمان بورخانی
title: یک سالگی وبلاگ و عدم موفقیت در وبلاگ‌نویسی
---

ده ماهه که چیزی تو این وبلاگ ننوشتم؛ یک سالگی ثبت دامین و راه‌اندازی وبلاگ باعث شد به این فکر کنم که چرا؟ و اینکه می‌خواهم ادامه بدم یا نه؟

کاملا واضحه که عملکرد من در وبلاگ نویسی در این یک سال افتضاح بوده،   
به‌غیر از تنبلی و بهانه همیشگی‌ام برای انجام ندادن کارها یعنی *وقت نداشتن* دو دلیل عمده برای عدم بروز‌رسانی وبلاگ به ذهنم می‌رسه. 

## کمال گرایی و وسواس زیاد در نوشتن
به خوبی یادمه که چقدر در انتخاب موضوع و نگارش مطالب وسواس داشتم با اینحال حالا که مدتی گذشته به مطالبی که نوشتم نگاه می کنم می‌بینم که کیفیت بالایی ندارن و وسواس زیاد و کمالگرایی در نوشتن فقط باعث شده نتونم به‌طور پیوسته و منظم بنویسم. 
فکر می‌کنم اگر با وسواس کمتر به نوشتن ادامه می‌دادم الان مهارت بیشتری برای نوشتن مطالب با کیفیت داشتم.

در انتخاب موضوع خیلی وسواس داشتم، دنبال موضوعات فنی مرتبط با برنامه نویسی بودم که کمتر بهشون پرداخته شده و به فارسی اطلاعات کمی از اونها وجود داره ولی بعد از انتخاب موضوع از نوشتن منصرف می‌شدم چون به نظرم خیلی ساده یا پیش پا افتاده می‌اومدن یا اینکه مطالبی در مورد اون موضوع به فارسی وجود داشتن

اما از حالا به بعد می‌خواهم در مورد موضوعاتی که به‌صورت فارسی از قبل وجود دارند بنویسم در واقع اون طوری بنویسم که خودم می پسندم و می فهمم ، اون طوری که وقتی اونها را می‌خواندم ترجیح می دادم باشن

## انتظارات نابجا و صبر نداشتن
ناامیدی یا مایوس شدن خیلی بده، من در این راه خیلی زود ناامید شدم. مهم‌ترین دلیلش انتظارات نا‌به‌جا و اشتباه بود و بعد از اون صبر نداشتن در کل خودم را آدم صبوری می‌دونم اما در این مورد صبور نبودم

از همون ابتدا یعنی بعد از انتشار اولین مطلب چشمم به قسمت نظرات بود؛ خیلی دوست داشتم نظر افرادی که مطالب را می‌خواندند بدونم.
همین انتظار نابجا باعث شد خیلی زود از نوشتن ناامید بشم اما اگر صبر می‌کردم و به نوشتن ادامه می‌دادم احتمال داشت تا الان اولین نظر یا بازخورد را دریافت کنم. 

## ادامه دادن 
حالا بعد‌از این وقفه چند ماهه می‌خواهم به نوشتن ادامه بدم، اینبار با جدییت و نظم بیشتر و اهداف و دلایل جدیدتر برای دنبال کردن.
همون طور که در [اولین مطلبم](http://armanb.ir/2018/01/21/hello-world.html) نوشتم مهمترین مقصودم به اشتراک گذاشتن تجربیاتم هست با این‌حال دلایل دیگری هم وجود داره که مایلم ذکر کنم تا فراموش نکنم   

اولیش تقویت مهارت نوشتنه؛یه جایی خوندم بهترین روش برای تقویت مهارت نگارش، نوشتن به‌صورت عمومی است . من با این جمله موافقم و فکر می‌کنم حساسیتی که در نوشتن به‌صورت عمومی وجود داره باعث می‌شه نوسنده اهمیت بیشتری به اصول نگارش بده. با توجه به این الزام امیدوارم بتونم مطالعه بیشتری روی قواعد و اصول نگارش داشته باشم تا علاوه بر تقویت این مهارت، مطالب قابل قبولی از نظر اصول نگارش بنویسم.

دومین دلیل تلاش بیشتر برای رشد فردی است. برای نوشتن مطالب فنی جدید باید مطالعه کرد و چیزهای جدید یادگرفت. اگر به طور منظم وبلاگ را بروز کنم مجبورم چیزهای جدید یاد بگیرم.
راه‌اندازی این وبلاگ از نظر فنی درس‌های زیادی برای من داشت؛ اشتیاق زیادی برای ادامه دارم مخصوصا بعد از تغییر قالب و کنار گذاشتن وردپرس و استفاده از جیکل برای تولید صفحات استاتیک وبلاگ. 
